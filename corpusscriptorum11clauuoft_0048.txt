XLII

autem opponitur flauus oris color (yelbe, bleiche Gesichtsfarbe)
ori colorato (yebra‘unte Gn). quae uero sequuntur uerba
pallet ille uel niyer est non noui quicquam continent, sed
eandem fere rem mutatis uerbis significant, id quod asyndeto
optime comprobatur. — 82, 18 illud tamen liquet animam
sine corpore incorporaliter per adfectus proprie uel mulceri
uel adfliyi posse scripsi, cum librorum scriptura pie nihili
sit, quae tamen facile ex proprie per compendium scripto
oriri} potuit. proprie autem Claudianus scripsit, quo magis
illud animam sine corpore propter sequentia uerba his
opposita corpus sine anima efferret. -— 89, 2 sed non idcirco
tardioribus desperandum est, modo ut auctoritati cedamus,
qui rationem forte non capimus: ego ut pro uel, quod libri
habent, scripsi, cum uel compendiose scriptum ab ut uix
differat et tamen uel ferri non possit. licet enim concedatur
saepius uel pro saltem usurpari, tamen ne hanc quidem signi-
ficationem hoc loco aptam esse mihi persuasi.

VI. Archetypum litteris uncialibus scriptum non fuisse cum
ex frequenti compendiorum usu tum ex singulis uerbis in
omnibus libris eodem modo falso distinctis collegerim, quo
mendo perspecto facili negotio complures loci emendari et
sanari possunt. sic 24, 11 perincatholicam pro per incatholi-
cam, 33, 1 aude sis pro audes is (audes his), 42, 20 pro
portione pro proportione (cs. 162, 17) recte me scripsisse om-
nes puto concedent, eodemque leni remedio feliciter usi sunt
Barthius 82, 6 ininitiato pro in initiato, Schottus 137, 1 ex
olenticetis pro ex olenti cetis, Hartelius 137, 7 quidum pro
qui dum scribentes. praeterea 144, 18 pro sideris citimum in
libris praeter DEF2 legitur siderescit imum, 148, 18 dies ex
pro de sex (corr. AE2), 121, 14 hipponme tarentinus uel
simile quid pro hippon metapontinus (G corn), 149, 12
numeris et horis pro numerose choris (corr. 13²). neque dubito,
quin genuinam restituerim lectionem 134, 2 en tibi duos prae-
clarissimos . . . sentire nobiscum inermemque te auctoritatis
pondere et rationis uiribus prosternitare ¹) disparatosque cor-

 

¹) Ex errore typographi in textu et adnotatione critica prosterni-
dare exaratum est.

