VIIII

simis tantum locis correctam typis describendam curaret eam-
que solam in animaduersionibus scribendis respiceret, multos
locos falso tractauit, qui a Schotto codicum ope iam dudum
erant correcti. attamen ipse nonnulla in omnibus codicibus
falso tradita egregie sanauit. hoc uero loco eos, qui nostrae
editionis adnotatione critica usuri sunt, commonitos uelim, ne
Barthii emendationes omnes editionis principis fundamento
niti obliuiscantur, quam ob rem illis, ne falso de Barthii con-
iecturis iudicent, ea loci temptati forma, quae est in editione
principe, ante oculos uersetur necesse est.

Nouissimus Claudiani libros recensuit ad Schotti et Parisi-
nas editiones nouis non usus codicibus Gallandius (bibliotheca

patrum uet. uol. X), unde eos deprompsit Migne 111 patrologiae
latinae uol. LIII.

Î . DE TEXTVS EMENDATIONE.

Communem omnium, quos modo descripsimus, codicum esse

originem atque ab uno eodemque hos omnes fluxisse libro arche-
typo, et numero mendorum, quae omnibus libris communia
sunt, et plane singulari condicione, qua Fausti epistula codici-
bus Claudiani traditur, comprobatur. constat enim illa epi-
stula tribus partibus, quarum prima et altera in nostris
Claudiani codicibus non exstat, cum integra epistula seruata
sit in codice Sangallensi nr. 190 una cum reliquis Fausti
epistulis. attamen etiam Claudiani libris integram epistulam
olim praefixam fuisse inde facile apparet, quod duas priores
epistulae partes aeque ac tertiam respicit Claudianus (cf. 24,
10 sqq. et 26, 10 sqq). neque tamen difficilis est quaestio,
cur a tertia demum epistulae parte (pag. 8, 15) inceperit
Claudiani librorum nostrorum archetypus. cum enim in ea
parte Faustus de animae corporalitate disseruisset et contra
hanc in primis partem'Claudianus libros de statu animae tres

Gallandii
editio

