200 Claudiani Mamerti

SIDONIVS CLAVDIANO SVO SALVTEM.

Committi‚ domine maior, in necessitudinis iura pronuntias,
cur, quod ad salue tibi debitum spectat, a stilo et pugillaribus
diu temperem, quodque deinceps nullas uiantum nolas mea
papyrus onerauerit, quae uos cultu sedulae sospitatis inpertiat. 5
praeter aequum ista coniectas, si reare mortalium quemquam
(cui tamen sermocinari latialiter cordi est) non pauere, cum
in examen aurium tuarum quippe scriptus adducitur, tuarum
inquam aurium, quarum peritiae, si me decursorum ad hoc
aeui temporum praerogatiua non obruat, nec Frontonianae 10
grauitatis aut ponderis Apuleiani fiumen aequiparem, cui Var-
rones uel Atacinus uel Terentius, Plinii uel auunculus uel
Secundus conpositi in praesentiarum rusticabuntur. adstipu-
latur iudicio meo uolumen illud, quod tute super statu ani-
mae rerum uerborumque scientia diuitissimus propalauisti, 11115
quo, dum ad meum nomen prooemiaris, hoc munus potissi-
mum cepi, ut meae fama personae, quam operae pret-ium non
erat librorum suorum titulis inclarescere, tuorum beneficio
perpetuaretur. at quod, deus magne, quantumque opus illud
est materia clausum, declamatione conspicuum, propositionem
obstructum, disputatione reseratum et quamquam propter
hamata syllogismorum puncta tribulosum, uernantis tamen
eloquii flore mellitum. noua ibi uerba, quia uetusta, quibus-
que conlatus merito etiam antiquarum literarum stilus antiqua-
retur, quodque pretiosius, tota illa dictio sic caesuratim suc- 25
cincta quod profluens, quam rebus amplam strictamque sen-
tentiis sentias plus docere quam dicere. denique et quondam
nec iniuria haec principalis fecundia conputabatur, cui paucis
multa cohibenti curae fuit causam potius inplere quam paginam.

1 Hane epistulam, qua Sidonius praecedenti respondet (est libri
1111 epist. ΙΙΙ), ex recensione Bareti dedimus 23 mollitum
Baretus

