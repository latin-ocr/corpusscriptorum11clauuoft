V

habere similitudinem unusquisque uidet. quibus libris* inte-
grum Claudiani opus exhibentibus addere placet codicem Pari-
sinum lat. nr. 1750 (Colbert. 3080, Reg. 3751 AB) membra-
naceum fol. 181 ex diuersissimis partibus consutum, cuius
folia 41—48 Claudiani de statu animae librum tertium exhi-
bent et saeculo ΧΠ exeunte exarata esse uidentur. quorum
collationem a me confectam ut adnotationi criticae insererem
a me non impetraui. denique epistulam Fausti in codice Anglico
(Ashburnh. Libri nr. 75) membr. foliorum 14 saec. VIIlI——X
litteris carolingicis exarato (cf. Zangemeister in annal. academ.
Vindobon. uol. LXXXIIII 568) contineri commemoramus.

Hactenus de libris manuscriptis: accedamus iam ad editiones b
enarrandas. atque editio princeps prodiit Basileae anno MDXX:
Diui Claudiani Mamerci· Vienensis (sicl) Galliarum episcopi
de statu animae libri tres Petro Mosellam recognitor& Basileac
anno MDXX (apud Adam Petri). dedicata est editio Martino
de Lochau‚ Cisterciani ordinis in Veteris Cellae coenobio abbati,
in cuius coenobii bibliotheca ‘uetustum ememplar librarii
imperitia foedissime deprauatum' exstare atque ad eius fidem
editionem Claudiani se curasse Mosellanus ipse dicit (cf. pag.
2 et 8). hunc ipsum autem codicem esse Lipsiensem‚ quem
supra littera M significauimuS‚ non solum adnotatione illa, qua
codicem olim coenobii Veteris Cellae fuisse apparet, uerum
etiam miro consensu, qui inter codicis et editionis principis
lectiones intercedit, confirmatur. cuius rei exempla luculen-
tissima cum unaquaeque editionis nostrae pagina suppeditet,
plura hic uerba facere uix operae pretium esse uidetur. recu-
perato codice Lipsiensi nihil fere lucri redundat ex editione
principe, cum plerumque locos codicis deprauatissimos religiose
seruare quam suo ingenio emendare maluerit MosellanuS.

Mosellani editio repetita legitur in bibliotheca patrum
Parisina a Margarino de la Bigne curata a. 1576 uol. V 661 p
sqq. et a. 1589 uol. IIII 599 sqq, nonnullis mendis editionis
principis correctis, atque editores editionis a. 1589 in lucem p
emissae hic illic codices Parisinos inspexisse ueri simile est,
cum peculiares librorum AB DEF uel DEF lectiones in illa

⁸2

